# OER 4 "Η νηοπομπή" - Tοιχογραφία στο Ακρωτήρι της Θήρας (Image Hotspots)

### Δημιουργός 
Ειρήνη Γιαννημάρα (Ε.ΔΙ.Π. ΑΣΚΤ)  
### Χρονολογία 
2024
### Υπερσύνδεσμος πρόσβασης του OER: Διεύθυνση φυσικού πόρου:
<https://blogs.e-me4all.eu/hive-Art-Education-OER-Reni-Giannimara/η-νηοπομπή-tοιχογραφία-στο-ακρωτήρι-τ/>

### Σκοπός/πλαίσιο δημιουργίας του OER: ### 
 Διαδραστικό Image Hotspots με σκοπό την εξάσκηση σε γνώσεις θεματικών ενοτήτων των Νέων Προγραμμάτων Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Τα μαθησιακά αυτά αντικείμενα αναρτήθηκαν στη ψηφιακή εκπαιδευτική πλατφόρμα E- me και έχουν δημιουργηθεί για να συμβάλουν στην έρευνα μου, όπως αυτή ξεκίνησε από το διδακτορικό μου (2014, Τίτλος διδακτορικής διατριβής: Δυνατότητες Αξιοποίησης των Διαδικτυακών Παιχνιδιών Gettygames στη Διδασκαλία των Εικαστικών στην Στ’ τάξη του Ελληνικού Δημοτικού. <https://freader.ekt.gr/eadd/index.php?doc=38734>  και τις δημοσιεύσεις μου (Πρακτικά συνεδρίων με κρίση: ISBN: 978-960-99435-6-7 (e-book), και - ISBN:  978-960-6759-85-7), επεκτείνοντας την, με στόχο την περαιτέρω μελέτη των εκπαιδευτικών δυνατοτήτων στη χρήση εκπαιδευτικών παιχνιδιών ως ένα εργαλείο διδασκαλίας του μαθήματος των Εικαστικών.

### Γνωστικό/ά Αντικείμενο/α ###  
 Εικαστικά
### Βαθμίδα Εκπαίδευσης ###
Δημοτικό
### Όνομα/Τίτλος OER:
"Η νηοπομπή" - Tοιχογραφία στο Ακρωτήρι της Θήρας (Image Hotspots)
##  Tύπος-Κατάταξη OER:
Εφαρμογές Λογισμικού 
### Λέξεις κλειδιά: ### 
Αρχαία Ελληνική Τέχνη, Εθνικό Αρχαιολογικό Μουσείο, Εξερεύνηση
### Σύντομη περιγραφή:  
 Διαδραστικό Image Hotspots για την εξοικείωση των μαθητών με τα στοιχεία της τοιχογραφίας "Η νηοπομπή" (μορφολογικά, δομικά, εννοιολογικά, πολιτιστικά, ιστορικά) η οποία είναι μια από τις τοιχογραφίες της Εποχής του Χαλκού από το Ακρωτήρι στο νησί της Θήρας (Σαντορίνη) που αποτελούν μερικές από τις πιο διάσημες τοιχογραφίες του αρχαίου ελληνικού κόσμου. Η τοιχογραφία αυτή εκτίθεται στο Εθνικό Αρχαιολογικό Μουσείο. Στόχος του μαθησιακού αντικειμένου είναι να γνωρίσουν οι μαθητές με διαδραστικό τρόπο πληροφορίες για το έργο. Ο χρήστης πιέζει τα hotspot για να αποκαλύψει ένα σχετικό κείμενο. Το μαθησιακό αντικείμενο περιλαμβάνει οκτώ hotspot (σημεία με την ένδειξη i ), τα οποία του επιτρέπουν μέσω των πληροφοριών να αναλύει, να κρίνει και να κάνει συσχετισμούς και λογικές συνδέσεις για το περιεχόμενο του έργου (κριτική σκέψη-αναλυτική σκέψη).
### Αξιοποίηση στην Εκπαίδευση: 
 Το μαθησιακό αντικείμενο μπορεί να αξιοποιηθεί στο πλαίσιο των θεματικών ενοτήτων που σχετίζονται με το Νέο Πρόγραμμα Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Εστιάζει στο Θεματικό Πεδίο: 1o: Μορφές εικαστικών και εφαρμοσμένων τεχνών, υλικά, μέσα και τεχνικές, με σκοπό οι μαθητές των πρώτων τάξεων του Δημοτικού να γνωρίζουν μέσα από την παιγνιώδη, διαδραστικό τρόπο και να σχολιάζουν εικαστικά έργα τέχνης του Εθνικού Αρχαιολογικού Μουσείου και επιπρόσθετα να αντλήσουν έμπνευση από αυτά στις δικές τους δημιουργίες. Επίσης, εστιάζει στα Θεματικά Πεδία: 4ο: Οπτικός και υλικός πολιτισμός: Έργα τέχνης και δημιουργοί:  4.5. Η ιστορική διάσταση στις τέχνες: Γνωριμία με τις εικαστικές δημιουργίες στην εξέλιξη του πολιτισμού (Εικαστικά Α’ - Β’ - Γ΄- Δ΄ Δημοτικού) και 9ο: ΤΠΕ και εικαστική παιδεία (9.2. Ψηφιακή πρόσβαση στον πολιτισμό). Το μαθησιακό αντικείμενο μπορεί να χρησιμοποιηθεί και αυτόνομα ως δραστηριότητα εξερεύνησης (Ανακαλυπτική – Διερευνητική μάθηση (inquiry-based learning) χωρίς την καθοδήγηση του εκπαιδευτικού. Κατάλληλο και για να χρησιμοποιηθεί σε σχέδιο μαθήματος Εικαστικών με μια διαθεματική προσέγγιση με το μάθημα της Ιστορίας και της Γεωγραφίας με πολιτισμικές αναφορές.

#### Ο παρών πόρος δηλώνεται υπεύθυνα ότι είναι OER. 


